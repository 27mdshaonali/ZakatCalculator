<resources>
    <string name="app_name">Zakat Calculator</string>
    <string name="yes">Yes</string>
    <string name="no">No</string>



    <string name="Hadise_Zakat">

        <b><h2>পরিচ্ছেদঃ ২৪/১. যাকাত ওয়াজিব হওয়া প্রসঙ্গে </h2></b>\n\n

        وَقَوْلِ اللهِ تَعَالَى (وَأَقِيمُوا الصَّلاَةَ وَآتُوا الزَّكَاةَ)\n\n
        আল্লাহ তা‘আলার বাণীঃ ‘‘সালাত কায়িম কর ও যাকাত আদায় কর।’’ (আল-বাকরাহঃ ৪৩, ৮৩, ১১০)\n

        وَقَالَ ابْنُ عَبَّاسٍ حَدَّثَنِي أَبُو سُفْيَانَ  tفَذَكَرَ حَدِيثَ النَّبِيِّ  فَقَالَ يَأْمُرُنَا بِالصَّلاَةِ وَالزَّكَاةِ وَالصِّلَةِ وَالْعَفَافِ\n
        ইবনু ‘আব্বাস (রাঃ) বলেনঃ আবূ সুফইয়ান (রাঃ) নবী সাল্লাল্লাহু আলাইহি ওয়াসাল্লাম এর হাদীস উল্লেখ করে বলেন, আল্লাহর রাসূল সাল্লাল্লাহু আলাইহি ওয়াসাল্লাম আমাদেরকে সালাত (প্রতিষ্ঠা করা), যাকাত (আদায় করা), আত্মীয়তার সম্পর্ক বজায় রাখা ও পবিত্রতা রক্ষা করার আদেশ দেন।\n\n

        ১৩৯৫. ইবনু ‘আব্বাস (রাঃ) হতে বর্ণিত। নবী সাল্লাল্লাহু আলাইহি ওয়াসাল্লাম মু‘আয (রাঃ)-কে ইয়ামান দেশে (শাসক হিসেবে) প্রেরণ করেন। অতঃপর বললেন, সেখানকার অধিবাসীদেরকে এ সাক্ষ্য দানের প্রতি আহবান করবে যে, আল্লাহ ব্যতীত প্রকৃত কোন উপাস্য নেই এবং আমি আল্লাহর রাসূল। যদি তারা তা মেনে নেয় তবে তাদেরকে অবগত কর যে, আল্লাহ তা‘আলা তাদের উপর প্রতি দিনে ও রাতে পাঁচ ওয়াক্ত নামায ফরজ করেছেন। যদি সেটাও তারা মেনে নেয় তবে তাদেরকে অবগত কর যে, আল্লাহ তা‘আলা তাদের উপর তাদের সম্পদের মধ্য থেকে সাদাকা (যাকাত) ফরজ করেছেন। যেটা ধনীদের নিকট থেকে গৃহীত হবে আর দরিদ্রদের মাঝে প্রদান করা হবে। (১৪৫৮, ১৪৯৬, ২৪৪৮, ৪৩৪৭, ৭৩৭১, ৭৩৭২) (আধুনিক প্রকাশনীঃ ১৩০৫, ইসলামিক ফাউন্ডেশনঃ ১৩১০)।\n\n


        <b><h2>পরিচ্ছেদঃ ২৪/১. যাকাত ওয়াজিব হওয়া প্রসঙ্গে </h2></b>\n\n

        ১৩৯৭. আবূ হুরাইরাহ্ (রাঃ) থেকে বর্ণিত যে, এক বেদুইন নবী সাল্লাল্লাহু আলাইহি ওয়াসাল্লাম -এর নিকট এসে বলল, আমাকে এমন একটি আমলের কথা বলুন যদি আমি তা সম্পাদন করি তবে জান্নাতে প্রবেশ করবো। রাসূল সাল্লাল্লাহু আলাইহি ওয়াসাল্লাম বললেনঃ আল্লাহর ‘ইবাদাত করবে আর তার সাথে অপর কোন কিছু শরীক করবে না। ফরয সালাত আদায় করবে, ফরয যাকাত প্রদান করবে, রমাযান মাসে সিয়াম পালন করবে। সে বলল, যাঁর হাতে আমার প্রাণ রয়েছে তার শপথ করে বলছি, আমি এর চেয়ে বেশী করবো না। যখন সে ফিরে গেল, নবী সাল্লাল্লাহু আলাইহি ওয়াসাল্লাম বললেনঃ যে ব্যক্তি কোন জান্নাতী ব্যক্তিকে দেখতে পছন্দ করে সে যেন এই ব্যক্তিকে দেখে নেয়।  (আধুনিক প্রকাশনীঃ ১৩০৭, ইসলামিক ফাউন্ডেশনঃ ১৩১২)\n
        আবূ যুর‘আ (রহ.)-এর মাধ্যমে নবী সাল্লাল্লাহু আলাইহি ওয়াসাল্লাম থেকে অনুরূপ বর্ণনা করেন। (মুসলিম ১/৪, হাঃ ১৪, আহমাদ ৫৮৩২) (আধুনিক প্রকাশনীঃ নাই, ইসলামিক ফাউন্ডেশনঃ ১৩১৩)।\n\n


        <b>পরিচ্ছেদঃ ২৪/১. যাকাত ওয়াজিব হওয়া প্রসঙ্গে </b>\n\n

        ১৩৯৯. আবূ হুরাইরাহ্ (রাঃ) থেকে বর্ণিত। তিনি বলেন, আল্লাহর রাসূল সাল্লাল্লাহু আলাইহি ওয়াসাল্লাম -এর মৃত্যুর পর আবূ বকর (রাঃ)-এর খিলাফতের সময় আরবের কিছু লোক মুরতাদ হয়ে যায়। তখন ‘উমার (রাঃ) [আবূ বকর (রাঃ)-কে লক্ষ্য করে] বললেন, আপনি (সে সব) লোকদের বিরুদ্ধে কিভাবে যুদ্ধ করবেন (যারা সম্পূর্ণ ধর্ম পরিত্যাগ করেনি বরং যাকাত দিতে অস্বীকার করেছে মাত্র)? অথচ আল্লাহর রাসূল সাল্লাল্লাহু আলাইহি ওয়াসাল্লাম ইরশাদ করেছেনঃ لاَ إِلٰهَ إِلاَّ اللهُ বলার পূর্ব পর্যন্ত মানুষের বিরুদ্ধে যুদ্ধ করার নির্দেশ আমাকে দেয়া হয়েছে, যে কেউ তা বললো, সে তার সম্পদ ও জীবন আমার পক্ষ থেকে নিরাপদ করে নিলো। তবে ইসলামের বিধান লঙ্ঘন করলে (শাস্তি দেয়া যাবে), আর তার অন্তরের গভীর (হৃদয়াভ্যন্তরে কুফরী বা পাপ লুকানো থাকলে এর) হিসাব-নিকাশ আল্লাহর যিম্মায়। (১৪৫৭, ৬৯২৪, ৭২৮৪) (আধুনিক প্রকাশনীঃ ১৩০৯, ইসলামিক ফাউন্ডেশনঃ ১৩১৫)\n\n


        <b><h2>পরিচ্ছেদঃ ২৪/১. যাকাত ওয়াজিব হওয়া প্রসঙ্গে </h2></b>\n\n

        ১৪০০. আবূ বকর (রাঃ) বললেনঃ আল্লাহর শপথ! তাদের বিরুদ্ধে নিশ্চয়ই আমি যুদ্ধ করবো যারা সালাত ও যাকাতের মধ্যে পার্থক্য করবে, কেননা যাকাত হল সম্পদের উপর আরোপিত হাক্ব। আল্লাহর কসম। যদি তারা একটি মেষ শাবক যাকাত দিতেও অস্বীকৃতি জানায় যা আল্লাহর রাসূল সাল্লাল্লাহু আলাইহি ওয়াসাল্লাম -এর কাছে তারা দিত, তাহলে যাকাত না দেয়ার কারণে তাদের বিরুদ্ধে আমি অবশ্যই যুদ্ধ করবো। ‘উমার (রাঃ) বলেনঃ আল্লাহর কসম, আল্লাহ আবূ বকর (রাঃ)-এর হৃদয় বিশেষ জ্ঞানালোকে উদ্ভাসিত করেছেন বিধায় তাঁর এ দৃঢ়তা, এতে আমি বুঝতে পারলাম তাঁর সিদ্ধান্তই যথার্থ। (১৪৫৬, ৬৯২৫, ৭২৮৫) (মুসলিম ১/৮, হাঃ ২০, আহমাদ ২৪, ১০৮) (আধুনিক প্রকাশনীঃ ১৩০৯ শেষাংশ, ইসলামিক ফাউন্ডেশনঃ ১৩১৫ শেষাংশ)\n\n


         <b><h2>পরিচ্ছেদঃ ২৪/২. যাকাত দেয়ার উপর বায়‘আত </h2></b>\n\n

        (فَإِنْ تَابُوا وَأَقَامُوا الصَّلاَةَ وَآتَوْا الزَّكَاةَ فَإِخْوَانُكُمْ فِي الدِّينِ)\n
         (মহান আল্লাহর বাণী ‘‘যদি তারা তওবা করে এবং সালাত প্রতিষ্ঠা করে ও যাকাত প্রদান করে তবে তারা তোমাদের দ্বীনী ভাই।’’ (আত-তাওবাঃ ১১)\n\n
        ১৪০১. জারীর ইবনু ‘আবদুল্লাহ (রাঃ) থেকে বর্ণিত। তিনি বলেন, আমি নবী সাল্লাল্লাহু আলাইহি ওয়াসাল্লাম -এর নিকট সালাত কায়েম করা, যাকাত দেয়া ও সকল মুসলিমের কল্যাণ কামনা করার উপর বায়‘আত করি। (আধুনিক প্রকাশনীঃ ১৩১০, ইসলামিক ফাউন্ডেশনঃ ১৩১৫)\n\n


        <b><h2>পরিচ্ছেদঃ ২৪/৩. যাকাত প্রদানে অস্বীকারকারীর গুনাহ</h2></b>\n\n

        وَقَوْلِ اللهِ تَعَالَى : (وَالَّذِينَ يَكْنِزُونَ الذَّهَبَ وَالْفِضَّةَ وَلاَ يُنْفِقُونَهَا فِي سَبِيلِ اللهِ فَبَشِّرْهُمْ بِعَذَابٍ أَلِيمٍ يَوْمَ يُحْمَى عَلَيْهَا فِي نَارِ جَهَنَّمَ فَتُكْوَى بِهَا جِبَاهُهُمْ وَجُنُوبُهُمْ وَظُهُورُهُمْ هَذَا مَا كَنَزْتُمْ لأَنْفُسِكُمْ فَذُوقُوا مَا كُنْتُمْ تَكْنِزُونَ)\n
        মহান আল্লাহর বাণীঃ ‘‘যারা সোনা-রূপা সঞ্চয় করে রাখে এবং আল্লাহর রাস্তায় তা খরচ করে না; অতএব আপনি তাদেরকে সুসংবাদ শুনিয়ে দিন, অতি যন্ত্রণাময় শাস্তির। যা সেদিন ঘটবে, যেদিন জাহান্নামের অগ্নিতে সেগুলোকে উত্তপ্ত করা হবে, অতঃপর সেগুলো দ্বারা তাদের ললাটসমূহে এবং তাদের পার্শ্বদেশসমূহে এবং তাদের পৃষ্ঠসমূহে দাগ দেয়া হবে, এটা তা-ই যা তোমরা নিজেদের জন্য সঞ্চয় করে রেখেছিলে, সুতরাং এখন স্বাদ গ্রহণ কর নিজেদের সঞ্চয়ের।’’ (আত্-তওবাঃ ৩৪-৩৫)\n\n

        ১৪০২. আবূ হুরাইরাহ্ (রাঃ) থেকে বর্ণিত। তিনি বলেন, নবী সাল্লাল্লাহু আলাইহি ওয়াসাল্লাম বলেছেনঃ যে ব্যক্তি নিজের উটের (উপর দরিদ্র, বঞ্চিত, মুসাফিরের) হক আদায় না করবে, (ক্বিয়ামাত (কিয়ামত) দিবসে) সেই উট দুনিয়া অপেক্ষা অধিক শক্তিশালী হয়ে এসে খুর দিয়ে আপন মালিককে পিষ্ট করবে এবং যে ব্যক্তি নিজের বকরীর হক আদায় না করবে, সে বকরী দুনিয়া অপেক্ষা অধিক শক্তিশালী হয়ে এসে মালিককে খুর দিয়ে পদদলিত করবে ও শিং দিয়ে আঘাত করবে। উট ও বকরীর হক হলো পানির নিকট অর্থাৎ (ঘাটে) জনসমাগম স্থলে- ওদের দোহন করা (ও দরিদ্র বঞ্চিতদের মধ্যে দুধ বণ্টন করা)। নবী সাল্লাল্লাহু আলাইহি ওয়াসাল্লাম আরো বলেনঃ তোমাদের কেউ যেন কিয়ামত দিবসে (হাক্ব অনাদায়জনিত কারণে শাস্তি স্বরূপ) কাঁধের উপর চিৎকাররত বকরী বহন করে (আমার নিকট) না আসে এবং বলে, হে মুহাম্মদ! (আমাকে রক্ষা করুন)। তখন আমি বলবঃ তোমাকে রক্ষা করার ব্যাপারে আমার কোনো ক্ষমতা নেই। আমি তো (হক অনাদায়ের পরিণতির কথা) পৌঁছে দিয়েছি। আর কেউ যেন চিৎকাররত উট কাঁধের উপর বহন করে এসে না বলে, হে মুহাম্মাদ! (আমাকে রক্ষা করুন)। তখন আমি বলবঃ তোমাকে রক্ষা করার ব্যাপারে আমার কোন ক্ষমতা নেই। আমি তো (শেষ পরিণতির কথা) পৌঁছে দিয়েছি। (২৩৭৮, ৩০৭৩, ৬৯৫৮, মুসলিম ১২/৬, হাঃ ৯৮৭, আহমাদ ৭৫৬৬) (আধুনিক প্রকাশনীঃ ১৩১১, ইসলামিক ফাউন্ডেশনঃ ১৩১৭)\n\n

        <b><h2>পরিচ্ছেদঃ ২৪/৪. যে সম্পদের যাকাত দেয়া হয় তা কানয (জমাকৃত সম্পদ) নয় </h2></b>\n\n

        ১৪০৫. আবূ সা‘ঈদ (রাঃ) থেকে বর্ণিত। তিনি বলেন, নবী সাল্লাল্লাহু আলাইহি ওয়াসাল্লাম বলেছেনঃ পাঁচ উকিয়ার কম সম্পদের উপর যাকাত (ফারয) নেই এবং পাঁচটি উটের কমের উপর যাকাত নেই। পাঁচ ওয়াসাক [১] এর কম উৎপন্ন দ্রব্যের উপর যাকাত নেই। (১৪৪৭, ১৪৫৯, ১৪৮৪, মুসলিম ১২/১, হাঃ ৯৭৯, আহমাদ ১১২৫৩) (আধুনিক প্রকাশনীঃ ১৩১৪, ইসলামিক ফাউন্ডেশনঃ ১৩২০)\n\n

        ১ ওয়াসাক সমান ৬০ সা‘। এ হিসেবে সাহাবীর পাওয়া পাত্রের হিসেবে ১২২ কেজি ৪০০ গ্রাম। مجالس شهر رمضان পৃষ্ঠা ১৩৮, الشرح الممتع على زاد المستقنع পৃষ্ঠা ৭৬, লেখক সালিহ আল উসাইমীন) আর আরাবী অভিধানের বর্তমানে প্রচলিত হিসেব অনুযায়ী ১৩০ কেজি ৩২০ গ্রাম। (মু‘জামু লুগাতুল ফুকাহা পৃষ্ঠা ৪৫০)\n\n
        সাহাবীর পাওয়া পাত্রে উৎকৃষ্ট মানের গম ভর্তি করে তার ওজন হয়েছে ২ কেজি ৪০ (চল্লিশ) গ্রাম। এক্ষণে এই পাত্রে আপন আপন খাদ্য ভর্তি করলে খাদ্যের প্রকার অনুযায়ী ওজন কম বা বেশী হবে।\n\n








    </string>


    <string name="zakater_hauqedar">

        <b><h1>যাদেরকে যাকাত দেওয়া যাবে</h1></b>\n\n

        কাকে জাকাতা দেওয়া যাবে বা জাকাত আদায়ের খাত কী? এ বিষয়ে পবিত্র কোরআনে এরশাদ হয়েছে, ‘নিশ্চয়ই জাকাত ফকির, মিসকিন ও সেই সব কর্মচারীর জন্য, যারা সদকা উসুলের কাজে নিয়োজিত এবং যাদের চিত্ত আকর্ষণ করা হয় তাদের জন্য। আর দাসমুক্তির জন্য, ঋণগ্রস্তদের ঋণ পরিশোধ, আল্লাহর পথে ও মুসাফিরদের (সাহায্যের) জন্য। এটা আল্লাহর বিধান। আল্লাহ সর্বজ্ঞ, প্রজ্ঞাময়।’ (সুরা : তওবা, আয়াত : ৬০)\n\n
        এই আয়াতে আটটি খাতে বা আট শ্রেণির মানুষের মাঝে জাকাতের অর্থ ব্যয় করার নির্দেশ দেওয়া হয়েছে। কোরআনে উল্লিখিত আট ধরনের লোকদের মধ্যে এক প্রকার হলো, কাফির বা দুর্বল ঈমানের মুসলমানদের মনোরঞ্জনের জন্য জাকাত দেওয়া। হজরত ওমর (রা.)-এর শাসনামলে ইসলামের বহুমুখী প্রসার, ইসলামী রাষ্ট্রের সম্প্রসারণ ও মুসলমানদের ব্যাপক শক্তি অর্জিত হওয়ার পর অমুসলিমদের জাকাত দেওয়ার বিধান রহিত হয়ে যায়। ওই সময়ে সব সাহাবায়ে কেরাম হজরত ওমর (রা.)-এর এই সিদ্ধান্তে একমত পোষণ করেন। অবশিষ্ট সাত ধরনের লোক হলো-\n\n
        ১. ফকির বা অভাবগ্রস্ত। হানাফি মাজহাব মতে, ফকির বলা হয় ওই ব্যক্তিকে, যার মালিকানায় জাকাতের নিসাব পরিমাণ সম্পদ নেই, যদিও ওই ব্যক্তি কর্মক্ষম ও কর্মরত হয়।\n
        ২. মিসকিন বা নিঃস্ব। মিসকিন বলা হয় ওই ব্যক্তিকে, যার মালিকানায় কোনো ধরনের সম্পদ নেই।
        লক্ষণীয় যে নিজের মা-বাবা, দাদা-দাদি, নানা-নানি, ছেলেমেয়ে, নাতি-নাতনি, ফকির-মিসকিন হলেও তাদের জাকাত দেওয়া যাবে না। পক্ষান্তরে নিজের ভাইবোন, চাচা, ফুফু, খালা, মামা, সত্মা, শ^শুর-শাশুড়ি, জামাতা নিঃস্ব ও অভাবগ্রস্ত হলে তাদের জাকাত দেওয়া যাবে।\n
        ৩. আমেল তথা জাকাতের অর্থ সংগ্রহকারী। ইসলামী সরকারের পক্ষ থেকে জাকাত সংগ্রহে নিয়োজিত কর্মকর্তাদের আমেল বলা হয়। তাদের সংগৃহীত জাকাতের সম্পদ থেকে বিনিময় দেওয়া বৈধ।\n
        ৪. গোলাম বা দাসমুক্তির জন্য জাকাত দেওয়া। বর্তমানে এই খাতও বিদ্যমান নেই।\n
        ৫. ঋণগ্রস্ত ব্যক্তি। কোনো ব্যক্তি এই পরিমাণ ঋণগ্রস্ত হলে তাকে জাকাত দেওয়া যাবে, যার ঋণ আদায় করার পর তার কাছে নিসাব পরিমাণ সম্পদ অবশিষ্ট থাকে না।\n
        ৬. আল্লাহর রাস্তায় থাকা ব্যক্তি। যেসব মুসলমান আল্লাহর পথে রয়েছে, তাদের কাছে প্রয়োজনীয় অর্থ-সম্পদ না থাকলে তাদের জাকাত দেওয়া যাবে। বেশিরভাগ উলামায়ে কেরাম ও ইমামের মতে, ‘আল্লাহর রাস্তা’ বলতে এখানে আল্লাহর পথে যুদ্ধরত ব্যক্তিদের বোঝানো হয়েছে।\n
        ৭. মুসাফির। কোনো ব্যক্তি যদি নিসাব পরিমাণ সম্পদের মালিক হওয়া সত্ত্বেও কোথাও সফরে এসে সম্পদশূন্য হয়ে পড়ে, তাহলে তাকে বাড়িতে পৌঁছার জন্য প্রয়োজনীয় অর্থ জাকাত হিসেবে দেওয়া যাবে।\n
        ৮. মুআল্লাফাতুল কুলূবঃ অমুসলিমদেরকে আকৃষ্ট করার জন্য। এ খাতটি বর্তমানে কারো কারো মতে রহিত হয়ে গেছে।\n\n

        উল্লিখিত সব খাতে অথবা যেকোনো একটি খাতে জাকাত দিলে তা আদায় হয়ে যাবে। এই খাতগুলো ছাড়া অন্য কোনো খাতে জাকাত দিলে জাকাত আদায় হবে না- সেটি যতই ভালো কাজ হোক না কেন। তাই মসজিদ-মাদ্রাসা নির্মাণ, হাসপাতাল, রাস্তাঘাট, সেতু ইত্যাদি নির্মাণ এবং কোনো প্রকল্প, যেখানে কোনো ব্যক্তিকে মালিক বানিয়ে দেওয়া সম্ভব নয়- এমন খাতে জাকাতের অর্থ ব্যয় করলে জাকাত আদায় হবে না।\n\n
        সেটি পুনরায় আদায় করতে হবে। কেননা জাকাত আদায় হওয়ার জন্য কোনো ব্যক্তিকে মালিক বানিয়ে দেওয়া অপরিহার্য। তবে মাদ্রাসায় এতিম, অসহায় ও দরিদ্র ছাত্রদের ভরণ-পোষণের জন্য জাকাত দেওয়া যাবে। স্মরণ রাখতে হবে, সমাজের দারিদ্র্যকে ঐশী নিয়মে সমূলে দূরীকরণই জাকাতের কাজ। সাময়িক অভাব পূরণের জন্য জাকাত নয়। সাময়িক অভাব পূরণের জন্য ইসলাম সদকা, ফিতরাসহ অন্যান্য দানের বিধান রেখেছে। তাই দারিদ্র্য বিমোচনের লক্ষ্যে পরিকল্পনা অনুযায়ী জাকাত দিতে হবে। জাকাত আদায়ের সর্বোত্তম পদ্ধতি হলো যাকে জাকাত দেবে, তার মৌলিক অভাব পূরণ করে দিতে চেষ্টা করবে। তাকে যেন আর কারও কাছে হাত বাড়াতে না হয়।\n\n


        <b><h1>যাদেরকে যাকাত দেওয়া যাবে না</h1></b>\n\n

        নিসাব পরিমাণ সম্পদের মালিক, যে ব্যক্তি অন্যূন ৮৫ গ্রাম সোনা বা ৫৯৫ গ্রাম রুপার সমপরিমাণ নগদ অর্থ বা সমমূল্যের দ্রব্যসামগ্রী বা বাণিজ্য পণ্যের মালিক, তাকে জাকাত দেওয়া যায় না। এমন ব্যক্তির জাকাত গ্রহণ নিষেধ। নিসাব পরিমাণ সম্পদের অধিকারীকে জাকাত দিলে আদায় হবে না।\n\n
        নির্দিষ্ট আত্মীয়: কেউ তার আপন মা, বাবা, মাতামহ, মাতামহী, পিতামহ ও পিতামহী এবং তাদের পিতা-মাতাকে জাকাত দিতে পারবে না। একইভাবে নিজের ছেলে, মেয়ে, নাতি ও নাতনি এবং তাদের সন্তানদে জাকাত দেওয়া যায় না। আবার স্বামী স্ত্রীকে জাকাত দিতে পারবেন না। স্ত্রী স্বামীকে জাকাত দিতে পারবেন না।\n\n
        সেবার প্রতিদান: পারিশ্রমিক হিসেবে কাউকে জাকাত দেওয়া যায় না ।\n\n
        কর্মচারীর মজুরি: গৃহভৃত্য বা অন্য কোনো কর্মচারীকে মজুরি হিসেবে জাকাত দেওয়া যায় না। অবশ্য মজুরি ছাড়া উপহার হিসেবে তাদের জাকাত দেওয়া যায়।\n\n








    </string>



    <string name="zakater_shompod">

        <b><h1>যেসব সম্পদের ওপর জাকাত ফরজ</h1></b>\n\n

        জাকাত ইসলামি অর্থব্যবস্থার অতীব গুরুত্বপূর্ণ একটি বিধান। ঈমান আনা ও নামাজ আদায়ের পর জাকাত নিয়মিত আদায় করেই একজন বিত্তবান ব্যক্তি মুসলিম সমাজের অন্তর্ভুক্ত হওয়ার যোগ্যতা অর্জন করতে পারেন।\n\n

        এখানে জাকাত সংক্রান্ত কিছু জরুরি মাসয়ালা উল্লেখ করা হলো-\n\n


        মাসয়ালা: প্রাপ্তবয়স্ক এবং বুদ্ধি-জ্ঞানসম্পন্ন মুসলমানের (নারী-পুরুষ) মালের ওপর কিছু শর্তসাপেক্ষে জাকাত ফরজ করা হয়েছে। যেসব শর্তসাপেক্ষে উপরোক্ত ব্যক্তির মালের ওপর জাকাত ধার্য হয় তা হলো-\n

        ১. মালের ওপর পূর্ণ একটি (চান্দ্র) বছর তার পূর্ণ মালিকানা বিদ্যমান থাকতে হবে।\n
        ২. মাল এমন প্রকৃতির হতে হবে যার ওপর জাকাত ধার্য হতে পারে।\n
        ৩. মাল নিসাব পরিমাণ বা নিসাবের মূল্যের সমপরিমাণ হতে হবে।\n
        ৪. ওই নিসাব পরিমাণ মাল তার মৌলিক প্রয়োজনের অতিরিক্ত হতে হবে।\n\n

        মালিকানা বলতে, ‘কোনো বস্তু ও ব্যক্তির মধ্যকার শরিয়াসম্মত যোগসূত্রকে বুঝায়, যা ব্যক্তিকে ওই বস্তু নিঃশর্তভাবে ভোগ ব্যবহারের অধিকার দেয় এবং অপর লোকের হস্তক্ষেপে বাধা দেয়। \n\n

        নগদ অর্থ, সোনা-রুপা, ব্যবসায়িক পণ্য, পালিত পশু, কৃষিজ পণ্য ইত্যাদির ওপর জাকাত ধার্য হয়। ওয়াকফ সম্পত্তি, সরকারি সম্পত্তি, নিত্যপ্রয়োজনীয় ব্যবহার্য জিনিস, বাড়িঘর ইত্যাদির ওপর জাকাত ধার্য হয় না।\n\n

        কৃষিজ ফসল, ফলমূল ইত্যাদির ক্ষেত্রে পূর্ণ এক বছর মালিকের দখলে থাকা শর্ত নয়। তা যখন আহরিত হয় তখন তার ওপর জাকাত (উশর) ধার্য হয়।\n\n

        সম্পদের চল্লিশ ভাগের এক ভাগ অর্থাৎ শতকরা আড়াই ভাগ জাকাত হিসেবে প্রদান করতে হবে। এ হিসেবে অতিরিক্ত মালের ওপরও জাকাত ফরজ হবে। জাকাত নগদ অর্থ দ্বারাও পরিশোধ করা যায় এবং সংশ্লিষ্ট মাল দ্বারাও পরিশোধ করা যায়।\n\n

        মাসয়ালা: স্বর্ণ, রূপা ও ক্যাশ টাকা নিসাব পরিমাণ হওয়ার পর তা নিত্যপ্রয়োজনীয় খরচ হতে অতিরিক্ত হওয়া জাকাত ফরজ হওয়ার মৌলিক শর্ত। সুতরাং মালিকানাধীন জমি, বসবাসের বাড়ি ও চলাফেরার বাহন-গাড়ি ইত্যাদির ওপর জাকাত ওয়াজিব হবে না। বিক্রয়ের উদ্দেশ্য ছাড়া ক্রয়কৃত জমির ওপর জাকাত ওয়াজিব নয়। -আদ্দুররুল মুখতার: ২/৩০৩\n\n

        মাসয়ালা: মহিলাদের ব্যবহৃত স্বর্ণ-রূপার অলংকার নিত্যপ্রয়োজনীয় জিনিসপত্রের অন্তর্ভুক্ত নয়, তাই শরিয়তের নির্দেশ অনুযায়ী সর্বাবস্থায় অলংকারের জাকাত প্রদান করা জরুরি। -সুনানে আবু দাউদ, হাদিস: ১৫৬৩, আল বাহরুর রায়েক: ২/২২৬\n\n

        মাসয়ালা: আর সোনা বা রূপা কিংবা টাকা-পয়সা এগুলোর কোনো একটি যদি পৃথকভাবে নেসাব পরিমাণ না থাকে কিন্তু প্রয়োজনাতিরিক্ত একাধিক বস্তু মিলে সাড়ে বায়ান্ন ভরি রূপার সমমূল্যের হয়ে যায় তাহলেও তার উপর জাকাত ফরজ হবে। যেমন কারো নিকট কিছু স্বর্ণ ও কিছু টাকা আছে, যা সর্বমোট সাড়ে বায়ান্ন ভরি রূপার মূল্যের সমান হয় তাহলে তার উপরও জাকাত ফরজ হবে। -রদ্দুল মুহতার: ৫/২১৯\n\n

        মাসয়ালা: ইসলামি শরিয়তের দৃষ্টিতে নগদ টাকার জাকাত ওয়াজিব হওয়ার জন্য রূপার পাইকারি ক্রয়মূল্য ধর্তব্য নয়। বরং তার খুচরা বিক্রয়মূল্য অর্থাৎ বাজারদর হিসাবে ৫২.৫ তোলা রূপার যেই পরিমাণ টাকা আসে ওই পরিমাণ টাকা থাকলে জাকাত ওয়াজিব হবে। -ফাতাওয়ায়ে হিন্দিয়া: ১/১৮০\n\n

        মাসয়ালা: স্বর্ণে ব্যবহৃত খাদ স্বর্ণের তুলনায় কম হলে খাদ স্বর্ণের হিসেবে চলে যায় এবং খাদ ও স্বর্ণ একত্রে হিসাব করে জাকাত দিতে হবে। -রদ্দুল মুহতার: ২/৩০০\n\n

        মাসয়ালা: ডায়মন্ড যদি ব্যবসার উদ্দেশ্যে না হয়, তাহলে তার ওপর জাকাত আসবে না। এমনিভাবে কোনো মহিলার শাড়ি চাই তা ব্যবহার হোক বা না হোক, জাকাত আসবে না। -মুসান্নাফে ইবনে আবি শাইবা, হাদিস: ১০০৬৭, ফাতাওয়ায়ে হিন্দিয়া: ১/১৮০\n\n

        মাসয়ালা: বছরের মাঝে সম্পদ নিসাব থেকে কমে এলেও শুরু ও শেষে নিসাব পরিপূর্ণ থাকলে জাকাত ওয়াজিব হবে এবং বছর শেষে যত টাকা হাতে থাকে তার ৪০ ভাগের এক ভাগ জাকাত দিতে হবে। -আদ্দুররুল মুখতার: ২/২৮৮\n\n

        মাসয়ালা: যদি ব্যবসার নিয়তে জমি ক্রয় করে তাহলে প্রত্যেক বছর তার বাজারমূল্য হিসাবে জাকাত আদায় করতে হবে। অন্যথায় জাকাত আসবে না। -বাদায়েউস সানায়ে: ২/২০\n\n

        মাসয়ালা: ব্যবসার উদ্দেশ্য ছাড়া ক্রয়কৃত জমি ক্রয়ের পর বিক্রয়ের নিয়ত করলেও তার ওপর জাকাত আসবে না, কেননা ওই জমি ব্যবসার উদ্দেশ্যে খরিদ করা হয়নি। হ্যাঁ, বিক্রয়ের পর মূল্য নিসাব পরিমাণ হলে বছরান্তে জাকাত আসবে। -মাবসুতে সারাখসি: ২/১৬৯, আদ্দুররুল মুখতার: ২/২৭২\n\n

        মাসয়ালা: জমির উৎপাদিত ফসলাদির ওপর সাধারণত উশর আসে, জাকাত আসে না। তাই উৎপাদিত ফসলাদি বছর শেষে অতিরিক্ত হলেও জাকাত দিতে হবে না। তবে সেগুলো বিক্রির টাকার সঙ্গে অন্যান্য জাকাতের সম্পদ থাকলে তার সঙ্গে মিলিয়ে নিসাব পরিমাণ হলে জাকাত দেওয়া জরুরি।\n\n

        মাসয়ালা: খালি জায়গায় রোপণকৃত গাছের কোনো জাকাত দিতে হবে না। হ্যাঁ, বিক্রির পর তার মূল্য নিসাব পরিমাণ হলে বা সে মূল্য অন্য অর্থের সঙ্গে মিলে নিসাব পূর্ণ হলে জাকাত আদায় করতে হবে। -তাবঈনুল হাকায়েক: ১/২৯১\n\n

        মাসয়ালা: নিজের ও পরিবারের নিত্যপ্রয়োজনীয় খরচ বাদ দিয়ে দোকানের মাল ও ব্যবসায়িক পণ্যের মূল্য নিসাব পরিমাণ হলে বছরান্তে জাকাত আদায় করা জরুরি হবে। -বাদায়েউস সানায়ে: ২/২০\n\n

        মাসয়ালা: সর্বমোট হিসাব থেকে ঋণের পরিমাণ টাকা বাদ দেওয়ার পর অবশিষ্ট টাকা নিসাব পরিমাণ হলে জাকাত দিতে হবে। অন্যথায় জাকাত দিতে হবে না। -মুসান্নাফে আবদুর রাজ্জাক, হাদিস: ৭০৮৫\n\n

        মাসয়ালা: নগদ টাকা ঋণ দিলে ওই টাকা নিসাব পরিমাণ হলে ঋণদাতাকে ওই টাকার জাকাত আদায় করতে হবে। ঋণের টাকা হাতে আসার পর বিগত বছরগুলোর জাকাত একসঙ্গে আদায় করবে। তবে টাকা হাতে আসার পূর্বে আদায় করলেও জাকাত আদায় হয়ে যাবে। -বাদায়েউস সানায়ে: ২/১০\n\n

        মাসয়ালা: কারখানা ও ফ্যাক্টরির মালিকের ওপর ফ্যাক্টরির মেশিন ও বিল্ডিংয়ের মূল্যের জাকাত আসবে না। এ ছাড়া উপাদান, কাঁচামাল ও যে সমস্ত মাল বাকিতে বিক্রি করা হয়েছে এবং তার মূল্য উসূল করাও সম্ভব এসব কিছুর সমষ্টি নিসাব পরিমাণ হলে তার ওপর জাকাত ওয়াজিব হবে। -আদ্দুররুল মুখতার: ২/২৬৭, ফাতাওয়ায়ে উসমানি: ২/৩৯\n\n

        মাসয়ালা: নিজের ব্যবহৃত বা ব্যবসার কাজে ব্যবহৃত হয় এমন গাড়ির মূল্যের ওপর জাকাত আসবে না। তবে এর মাধ্যমে উপার্জিত ভাড়ার টাকা জাকাতের মূল হিসাবের সঙ্গে যোগ করতে হবে। -রদ্দুল মুহতার: ২/২৬৫\n\n

        মাসয়ালা: ভাড়া দেওয়া বাড়ি ও মার্কেটের মূল্যের ওপর জাকাত আসবে না। তবে এগুলো থেকে অর্জিত ভাড়া যদি নিসাব পরিমাণ হয় তাহলে বছরান্তে জাকাত আসবে। -ফাতাওয়ায়ে হিন্দিয়া ১/১৮০\n\n

        মাসয়ালা: যে সমস্ত মালের জাকাত দেওয়া ওয়াজিব হওয়ার পরও ইচ্ছায় বা অনিচ্ছায় জাকাত আদায় করেনি ওই মাল চুরি বা ধ্বংস হয়ে গেলে ওই সম্পদের জাকাত দিতে হবে না। তবে জাকাত আদায় করতে বিলম্ব করার গোনাহের জন্য তাওবা করা জরুরি। -রদ্দুল মুহতার: ২/২৮৩, ফাতাওয়ায়ে হিন্দিয়া: ১/১৭০\n\n

        মাসয়ালা: সমিতি ও ব্যাংকে জমাকৃত টাকা নিসাব পরিমাণ হলে বছরান্তে জাকাত ফরজ হতে থাকবে। সুদি ব্যাংকে জমাকৃত টাকার প্রাপ্ত সুদ সওয়াবের নিয়ত ব্যতিত সদকা করে দেওয়া ওয়াজিব, সুদের টাকার ওপর জাকাত ফরজ হয় না। -রদ্দুল মুহতার: ২/২৬৭\n\n

        মাসয়ালা: প্রয়োজনীয় থাকার ঘর নির্মাণের উদ্দেশ্যে জমাকৃত নিসাব পরিমাণ টাকার ওপর চন্দ্র বছর অতিবাহিত হলে নির্ভরযোগ্য মতানুসারে জাকাত ওয়াজিব হবে। তবে বছর পূর্ণ হওয়ার পূর্বে ওই টাকা দ্বারা নির্মাণসামগ্রী ক্রয় করে নিলে এর ওপর জাকাত ফরয হবে না। -রদ্দুল মুহতার ২/২৬২\n\n



    </string>

    <string name="long_leanth"><b><h1>যাকাতের মূল প্রতিপাদ্য</h1></b>\n

        ১. যাকাত শব্দটির শাব্দিক/আক্ষরিক অর্থ হলো ‘পরিশুদ্ধতা, অধিক ফসল দেয়ার মতো উর্বরতা, খাদ্যের অধিক পুষ্টি ও স্বাদ, নৈতিক উন্নয়ন, আধ্যাত্মিক আত্মোন্নয়ন, নৈতিকতাভিত্তিক সুষম আর্থ-সামাজিক উন্নয়ন’। যাকাত শব্দের এসব অর্থ সত্ত্বেও যাকাত সম্পর্কে প্রচলিত ধারণা হলো এটি শুধুমাত্র একটি অর্থনৈতিক দায়িত্ব যা একটি নির্দিষ্ট সময় নির্দিষ্ট পরিমাণ সম্পদ সঞ্চিত থাকলে নির্দিষ্ট হারে প্রদান করতে হয়। যাকাত সম্পর্কে এ প্রচলিত ধারণাটির কুরআনিক ভিত্তি নেই। বরং কুরআন অনুযায়ী যাকাত হলো আত্মিক ও সামগ্রিক তথা চিন্তা ও কর্মের সর্বক্ষেত্রে পরিশুদ্ধতা অর্জন করা।\n\n
        ২. যাকাত প্রদান করার নির্দেশ সম্বলিত আয়াতে শুধুমাত্র পরিশুদ্ধতামূলক অর্থনৈতিক প্রদেয় প্রদান করানোকে বুঝানো হয়নি, যদিও সেটিও যাকাত এর একটি দিক। ব্যক্তি ও সমাজজীবনে পরিশুদ্ধতা বৃদ্ধির লক্ষ্যে যে কোনো যথোপযোগী কর্মসূচী বাস্তবায়নে আল্লাহ প্রদত্ত যোগ্যতা ও সামর্থ্য তথা মেধা, শ্রম, সময় ও অর্থ যোগান দিয়ে অংশগ্রহণ করাও যাকাত প্রদান বা সরবরাহ করার অন্যতম তাৎপর্য।\n\n
        ৩. যাকাত প্রদান করার নির্দেশের একটি দিক হলো পরিশুদ্ধতা বৃদ্ধি, পরার্থপরতার অর্থনীতি ও নৈতিকতাভিত্তিক সুষম উন্নয়নের  জন্য অর্থনৈতিক প্রদেয় প্রদান করা।\n\n
        ৪. নিজ উপার্জিত ও মালিকানাধীন সম্পদে আল্লাহ প্রদত্ত বিধান অনুসারে বঞ্চিত ও প্রার্থীদের এবং আত্মীয়-স্বজন, ইয়াতীম ছেলে-মেয়ে ও অভাবগ্রস্তদের অধিকার স্বীকার করে তাদেরকে সদাক্বাত প্রদান করতে হয়। সদাক্বাতকে ইয়াতীম, মিসক্বীন প্রমুখের জন্য নিজ মহব্বতের মালসম্পদ অনুদান (আতাল মাল) হিসেবে উল্লেখ করা হয়েছে। বিশেষ বাধ্যতামূলক সদাক্বাত প্রদান ও আতাল মালের চেয়ে যাকাতকে স্বতন্ত্রভাবে উল্লেখ করা হয়েছে যা দ্বারা পরিশুদ্ধতামূলক স্বাভাবিক প্রক্রিয়ার প্রদেয় প্রদান করতে থাকাকে বুঝায়। আবার যাকাতের উদ্দেশ্যে সদাক্বাত আদায় ও বন্টন বা আতাল মালের কথা উল্লেখ করা হয়েছে। এ থেকে বুঝা যায় যে, সদাক্বাত ও আতাল মালও যাকাতের অন্তর্ভুক্ত তবে যাকাত তার চেয়ে ব্যাপক ও স্বাভাবিক চলমান প্রক্রিয়া।\n\n
        ৫. যাকাত-সদাক্বাত সহ সর্বপ্রকার বৈধ ব্যয়কে ইনফাক্ব বলা হয়। নিজের ও নিজ পরিবার-পরিজনের জন্য ব্যয়ও ইনফাক্বের অন্তর্ভুক্ত। তবে ইনফাক্ব শব্দটি প্রয়োগ করে  বিশেষত অন্যদের জন্য আল্লাহর বিধান অনুসারে ব্যয় করার বিষয়টি বুঝায়। তাই ইনফাক্ব ও যাকাতের মধ্যে কিছুটা বৈশিষ্ট্যগত পার্থক্য থাকলেও উভয়টির মধ্যে নিবিড় সম্পর্ক রয়েছে। ইনফাক্ব করার ক্ষেত্রে মৌলিক নির্দেশনা হলো তা হতে হবে উদারতাপূর্ণ অনুদান, উৎকৃষ্ট মানের, উপার্জন, ফল-ফসল ও সর্বপ্রকার মালসম্পদ থেকে এবং গোপনে, প্রকাশ্যে, রাতে, দিনে, স্বচ্ছল ও অস্বচ্ছল উভয় অবস্থায় এবং অন্যদের প্রয়োজনকে অগ্রাধিকার দিয়ে ও মধ্যম পন্থায় যেন নিজেও অন্যের ইনফাক্বের উপর নির্ভরশীল হয়ে পড়ার মতো বিষয়ে পরিণত না হয়।\n\n
        ৬. ইনফাক্ব, সদাক্বাত ও যাকাতের সম্পর্ক হলো সাধারণভাবে সকল বৈধ ব্যয়কেই ইনফাক্ব বলা হয়, ইনফাক্ব যখন সত্য ব্যবস্থার প্রতি নিষ্ঠার প্রমাণবহ অনুদান হিসেবে সংঘটিত হয় তখন তাকে সদাক্বাত বলে এবং ইনফাক্ব বা সদাক্বাতের মাধ্যমে যাকাত বা আত্মিক পরিশুদ্ধি, ব্যক্তিত্বের সদ্গুণাবলির বিকাশ ও সার্বিক আর্থ-সামাজিক উন্নয়ন সাধনের লক্ষ্য অর্জনের প্রয়াস জড়িত থাকে বিধায় প্রক্রিয়াশীলতার সাথে সদাক্বাত বা ইনফাক্ব করলে তাকে যাকাত বলে। অন্য কথায়, এ তিনটি বিষয়ের মধ্যে অর্থগত অধিক্রমণ রয়েছে, যা নিবিড়ভাবে সম্পর্কযুক্ত এবং এগুলোর পার্থক্য বিষয়গত নয় বরং একই বিষয়ের ভিন্ন ভিন্ন তাৎপর্যগত ব্যাপ্তির মধ্যে। যেমন, সদাক্বাত প্রদান করার আদেশের পাশাপাশি সদাক্বাত সংগ্রহ করা এবং নির্দিষ্ট খাতগুলোতে তা বণ্টন করার উল্লেখ রয়েছে। কিন্তু যাকাত প্রদান করার ক্ষেত্রে তা কোনো কর্তৃপক্ষের নিকট দেয়া বা গ্রহণ করা এবং নির্দিষ্ট খাতে বণ্টনের কথা নেই। অন্য কথায়, যাকাত প্রদান করার বিষয়টি একটি ব্যাপক ও চলমান প্রক্রিয়ার বিষয়। তাই সদাক্বাত প্রদানের মাধ্যমেও যাকাত প্রদান হয় কিন্তু বিশেষ সদাক্বাত প্রদান ছাড়াও যাকাত প্রদানের বিষয়টি অব্যাহত থাকে।/n/n
        ৭. যখন অর্থনৈতিক দায়-দায়িত্বের বিষয় এসেছে তখন সদাক্বাতের আলোচনা এলেও সংক্ষেপে দ্বীনের (ইসলামী জীবনব্যবস্থার) মৌলিক কাঠামো উপস্থাপনের ক্ষেত্রে সালাত প্রতিষ্ঠা ও যাকাত প্রদানের বিষয় বলা হয়েছে। এ থেকে বুঝা যায়, সামগ্রিক অর্থনৈতিক দায়-দায়িত্বকে একসাথে যাকাত এর অন্তর্ভুক্ত করা হয়, যা সালাতের সাথে ওতপ্রোতভাবে জড়িত। সালাত প্রতিষ্ঠার তাৎপর্য হলো আল্লাহর বিধানের নিবিড় অনুসরণ এবং যাকাত প্রদান এর তাৎপর্য হলো অর্থনৈতিক অনুদানসহ বিভিন্নভাবে আল্লাহর বিধানভিত্তিক পরিবেশ গঠনে আত্মশুদ্ধি ও নিজের মধ্যে থাকা গুণাবলির বিকাশ ঘটিয়ে সক্রিয়ভাবে অংশগ্রহণ করা।\n\n
        ৮. যাকাতের শিক্ষার মধ্যে এটি লক্ষণীয় যে সাদাক্বাতের জন্য একজন মুসলিম অবশ্যই তার আয়ের সাথে সাথে বাজেটিং করবে এবং প্রত্যেক মুসলিমের ফাইন্যান্সিয়াল লিটারেট হতে উদ্বুদ্ধ করবে।\n\n
        ৯. কুরআনে নির্দিষ্ট হারে প্রদান করার বিষয়ে একমাত্র নির্দেশনা হলো ‘মাগানিমের পাঁচ ভাগের এক ভাগ’ বা ২০% প্রদান করা। মাগানিম শব্দটিকে সাধারণত এর সমার্থক শব্দ ‘গনিমত’ শব্দ দ্বারা বুঝানোর রীতি প্রচলিত রয়েছে। তবে কুরআনে ব্যবহৃত শব্দটি হলো মাগানিম  যার অর্থ হলো ‘কোনো বিশেষ শর্তে (যেমন: আবাদ করা, আহরণ করা বা যুদ্ধে অংশগ্রহণ) যে সাধারণ সম্পদে অধিকার স্বীকৃত হয়, যুদ্ধলব্ধ / যুদ্ধলভ্য শত্রুসম্পদ তথা শত্রুরা যুদ্ধক্ষেত্রে যা ফেলে গেছে বা হারিয়েছে, বিনা কষ্টে অর্জিত সম্পদ, অর্জন বা লাভ’। এই প্রেক্ষিতে যে ব্যক্তি কোনো পতিত জমিতে লাঙ্গল লাগিয়ে তাকে আবাদ করেছে তাতে বা তার ফসলে তাকে মালিকানা দেয়া হবে এবং সে তা থেকে ২০% প্রদান করতে হবে, যে ব্যক্তি নদী বা সমুদ্রে মাছ ধরবে সে তা থেকে ২০% প্রদান করতে হবে, যে ব্যক্তি বন থেকে গাছ কাটবে বা মধু সংগ্রহ করবে সে তা থেকে ২০%  মাগানিম বণ্টনের খাতে প্রদান করতে হবে।\n\n
        ১০. উপার্জন, বিনিময়, উত্তরাধিকার বা উপহারের মাধ্যমে যে সম্পদ বণ্টিত হয় তার বাহিরে অবণ্টিত জনসম্পদই আনফাল। অনুরূপভাবে মাগানিম বা যুদ্ধলভ্য সম্পদ থেকে যা জনসম্পদ হিসেবে সাব্যস্ত করা হয় সেটাও আনফাল। আনফালের ক্ষেত্রে সম্পূর্ণ আনফালই আল্লাহর জন্য ও রসূলের জন্য তথা রাষ্ট্রের কেন্দ্রীয় নিয়ন্ত্রণে ব্যবস্থাপনার জন্য সংরক্ষিত। জনসম্পদকে ব্যাপকভাবে বেসরকারিকরণ করা যাবে না এবং তা থেকে বাস্তব প্রয়োজনে বেসরকারিকরণের ক্ষেত্রে কেন্দ্রীয় নেতৃত্বের বা উলিল আমরের পরামর্শভিত্তিক সিদ্ধান্ত গ্রহণ অপরিহার্য। বন, সমুদ্র, খনি প্রভৃতি আনফালের অন্তর্ভুক্ত, যা থেকে কিছু উৎপাদন বা আহরণের অনুমতি প্রদান করলে উৎপাদিত বা আহরিত সম্পদ মাগানিম হিসেবে সাব্যস্ত হবে।\n\n



        <b>যযাকাতের উদ্দেশ্য ও গুরুত্ব</b>\n

        যাকাতের মূল উদ্দেশ্য হলো আল্লাহর সন্তুষ্টি অর্জন করা। আর যাকাতের সুনির্দিষ্ট কার্যগত উদ্দেশ্য হলো, ব্যক্তি ও সমাজ জীবনকে বিভিন্ন ধরনের কলুষতা /অপরিচ্ছন্নতা, অসৎ ও অনৈতিক প্রবণতা এবং নৈতিক অবনমন থেকে পরিশুদ্ধ করে সুষ্ঠু /সঙ্গত /সুষম সমৃদ্ধতা নিশ্চিত করা। যাকাতের অর্থনৈতিক গুরুত্ব সম্পর্কে বর্ণিত হয়েছে যে, রিবা বা সুদের মাধ্যমে সমাজে সম্পদ বৃদ্ধি পায় না, কিন্তু যাকাতের মাধ্যমে সমাজে সম্পদ বৃদ্ধি পায় (৩০:৩৯)।\n
        যারা নিজেদেরকে পরিশুদ্ধ করে এবং পরিশুদ্ধতার উদ্দেশ্যে বিনিময় ও কৃতজ্ঞতামূলক প্রতিদান প্রাপ্তির আশা ছাড়া অর্থনৈতিক অনুদান প্রদান করে তারা সঠিক জীবনব্যবস্থায় পরস্পর দ্বীনী ভাই (৯:১১) এবং তারাই জীবনের প্রকৃত সফলতা লাভ করবে। অন্যদিকে মুশরিকদের সাধারণ বৈশিষ্ট্য হলো তারা যাকাত প্রদান করে না (৪১:৭)।\n
        মু’মিনদেরকে ব্যবসায়-বাণিজ্য আল্লাহর স্মরণ, সালাত ও যাকাত থেকে অসচেতন করে না (২৪:৩৭)। যাকাত প্রদান করাকে মাসজিদের ব্যবস্থাপনার দায়িত্বের ক্ষেত্রে একটি বিশেষ শর্ত হিসেবে নির্ধারণ করা হয়েছে (৯:১৮)। যাকাত প্রদান শুধু মু’মিন পুরুষদের দায়িত্ব নয়, বরং নারীরাও যাকাত প্রদান করতে হবে (৩৩:৩৩)। এ থেকে বুঝা যায় যে, যাকাত একটি অত্যন্ত গুরুত্বপূর্ণ বিষয় হওয়ার পাশাপাশি একটি ব্যাপক ও সার্বজনীন বিষয়।\n
        দ্বীনুল ক্বাইয়েমাহ বা সঠিক ভিত্তির উপর সুপ্রতিষ্ঠিত জীবনব্যবস্থার মৌলিক কাঠামো হিসেবে নির্দেশিত হয়েছে, একমাত্র আল্লাহর দাসত্ব করা, সালাত প্রতিষ্ঠা করা এবং যাকাত প্রদান করা (৯৮:৫)। যাকাতের প্রসঙ্গে কুরআনে ‘যাকাত প্রদান কর’ এবং মু’মিদের বৈশিষ্ট্য হিসেবে ‘তারা যাকাতে সক্রিয়’, ‘রসূল মু’মিনদেরকে পরিশুদ্ধ করতেন’,’যে যাক্কা (আত্মশুদ্ধি সাধন) করে সে সফল, যে দাস্সা (যাকাতের বিপরীত,কলুষিত ও আত্মিক যোগ্যতা অবদমিত) করে সে ব্যর্থ’ এসব তথ্য জানানো হয়েছে।  সুতরাং স্রষ্টা প্রদত্ত জীবনব্যবস্থার মৌলিক অবকাঠামো হিসেবে যাকাত অত্যন্ত গুরুত্বপূর্ণ একটি বিষয়।\n\n





        <b>যাকাত সম্পর্কিত আয়াতসমূহ</b>\n

        (১) সরাসরি ‘যাকাত’ শব্দ ধারণকারী আয়াতসমূহ\n
        وَأَقِيمُوا  الصَّلَاةَ  وَآتُوا  الزَّكَاةَ  وَارْكَعُوا  مَعَ  الرَّاكِعِينَ\n
        ২:৪৩ :: আর তোমরা সালাত প্রতিষ্ঠা করো আর তোমরা যাকাত প্রদান করো আর তোমরা রুকূ’ করো রুকূ’কারীদের সাথে।\n
        وَإِذْ  أَخَذْنَا  مِيثَاقَ  بَنِي  إِسْرَائِيلَ  لَا  تَعْبُدُونَ  إِلَّا  اللَّهَ  وَبِالْوَالِدَيْنِ  إِحْسَانًا  وَذِي  الْقُرْبَىٰ  وَالْيَتَامَىٰ  وَالْمَسَاكِينِ  وَقُولُوا  لِلنَّاسِ  حُسْنًا  وَأَقِيمُوا  الصَّلَاةَ  وَآتُوا  الزَّكَاةَ  ثُمَّ  تَوَلَّيْتُمْ  إِلَّا  قَلِيلًا  مِّنكُمْ  وَأَنتُم  مُّعْرِضُونَ\n
        ২:৮৩ :: আর (উল্লেখ্য) যখন আমরা বানী ইসরাইলের প্রতিশ্রুতি গ্রহণ করেছি (এ মর্মে যে), “তোমরা আল্লাহ ছাড়া আর কারো দাসত্ব করো না। আর পিতা-মাতার প্রতি, আত্মীয়-স্বজনের প্রতি, ইয়াতীমদের প্রতি এবং অভাবগ্রস্তদের প্রতি উত্তম আচরণ করো। আর মানুষকে সুন্দর কথা বলো। আর সালাত প্রতিষ্ঠা করো এবং যাকাত প্রদান করো”। তারপর তোমাদের মধ্য থেকে অল্প কিছু ছাড়া তোমরা মুখ ফিরিয়ে নিয়েছো। আর তোমরা তো বিমুখ।\n
        وَأَقِيمُوا  الصَّلَاةَ  وَآتُوا  الزَّكَاةَ  وَمَا  تُقَدِّمُوا  لِأَنفُسِكُم  مِّنْ  خَيْرٍ  تَجِدُوهُ  عِندَ  اللَّهِ  إِنَّ  اللَّهَ  بِمَا  تَعْمَلُونَ  بَصِيرٌ\n

        ২:১১০ :: আর তোমরা সালাত প্রতিষ্ঠা করো এবং যাকাত প্রদান করো। আর তোমরা তোমাদের কল্যাণার্থে যেসব কল্যাণকর কাজ অগ্রিম করে যাবে আল্লাহর নিকট তা (তার শুভ প্রতিফল) পাবে। নিশ্চয় তোমরা যা করো আল্লাহ তার সম্যক দ্রষ্টা।\n
        لَّيْسَ  الْبِرَّ  أَن  تُوَلُّوا  وُجُوهَكُمْ  قِبَلَ  الْمَشْرِقِ  وَالْمَغْرِبِ  وَلَـٰكِنَّ  الْبِرَّ  مَنْ  آمَنَ  بِاللَّهِ  وَالْيَوْمِ  الْآخِرِ  وَالْمَلَائِكَةِ  وَالْكِتَابِ  وَالنَّبِيِّينَ  وَآتَى  الْمَالَ  عَلَىٰ  حُبِّهِ  ذَوِي  الْقُرْبَىٰ  وَالْيَتَامَىٰ  وَالْمَسَاكِينَ  وَابْنَ  السَّبِيلِ  وَالسَّائِلِينَ  وَفِي  الرِّقَابِ  وَأَقَامَ  الصَّلَاةَ  وَآتَى  الزَّكَاةَ  وَالْمُوفُونَ  بِعَهْدِهِمْ  إِذَا  عَاهَدُوا  وَالصَّابِرِينَ  فِي  الْبَأْسَاءِ  وَالضَّرَّاءِ  وَحِينَ  الْبَأْسِ  أُولَـٰئِكَ  الَّذِينَ  صَدَقُوا  وَأُولَـٰئِكَ  هُمُ  الْمُتَّقُونَ\n
        ২:১৭৭ :: পূণ্য কাজ এ নয় যে, তোমরা পূর্ব ও পশ্চিম কিবলার দিকে তোমাদের মুখ ফিরাও। কিন্তু পূণ্যকাজ সে-ই করে যে বিশ্বাস করে আল্লাহর প্রতি এবং আখিরাত দিবসের প্রতি এবং ফেরেশতাদের প্রতি এবং কিতাবের প্রতি এবং নবীগণের প্রতি এবং তার মহব্বতের মাল দান করে আত্মীয়-স্বজনকে, ইয়াতীমদেরকে, অভাবগ্রস্তদেরকে এবং ছিন্নমূলকে /উদ্বাস্তুকে / বাস্তুহারাকে (ইবনে সাবীলকে) এবং সাহায্যপ্রার্থীকে এবং কারো ঘাড়কে (দাসত্ব থেকে) মুক্ত করার ক্ষেত্রে। এবং সালাত প্রতিষ্ঠা করে এবং যাকাত প্রদান করে এবং তারা যখন প্রতিজ্ঞা করে সেই প্রতিজ্ঞা পূরণকারী এবং অর্থ-সংকটে, দু:খ-ক্লেষে ও সংগ্রাম সংকটের সময় সবরকারী। তারাই ঐসব লোক যারা সত্যবাদী এবং তারাই সত্যাগ্রহী, আল্লাহ সচেতন।\n
        إِنَّ  الَّذِينَ  آمَنُوا  وَعَمِلُوا  الصَّالِحَاتِ  وَأَقَامُوا  الصَّلَاةَ  وَآتَوُا  الزَّكَاةَ  لَهُمْ  أَجْرُهُمْ  عِندَ  رَبِّهِمْ  وَلَا  خَوْفٌ  عَلَيْهِمْ  وَلَا  هُمْ  يَحْزَنُونَ\n
        ২:২৭৭ :: নিশ্চয় যারা বিশ্বাস করে এবং সংশোধনমূলক সৎকর্ম করে এবং সালাত প্রতিষ্ঠা করে এবং যাকাত প্রদান করে তাদের জন্য তাদের প্রভুর কাছে তাদের পারিতোষিক আছে। আর তাদের কোনো ভয় থাকবে না আর তারা দু:খিতও থাকবে না।\n
        أَلَمْ  تَرَ  إِلَى  الَّذِينَ  قِيلَ  لَهُمْ  كُفُّوا  أَيْدِيَكُمْ  وَأَقِيمُوا  الصَّلَاةَ  وَآتُوا  الزَّكَاةَ  فَلَمَّا  كُتِبَ  عَلَيْهِمُ  الْقِتَالُ  إِذَا  فَرِيقٌ  مِّنْهُمْ  يَخْشَوْنَ  النَّاسَ  كَخَشْيَةِ  اللَّهِ  أَوْ  أَشَدَّ  خَشْيَةً  وَقَالُوا  رَبَّنَا  لِمَ  كَتَبْتَ  عَلَيْنَا  الْقِتَالَ  لَوْلَا  أَخَّرْتَنَا  إِلَىٰ  أَجَلٍ  قَرِيبٍ  قُلْ  مَتَاعُ  الدُّنْيَا  قَلِيلٌ  وَالْآخِرَةُ  خَيْرٌ  لِّمَنِ  اتَّقَىٰ  وَلَا  تُظْلَمُونَ  فَتِيلًا\n



        <b>যাকাত প্রসঙ্গে মুশরিকদের আচরণ</b>\n

        আল কুরআনে মুশরিকদের একটি সাধারণ বৈশিষ্ট্য হিসেবে উল্লেখ করা হয়েছে যে, তারা যাকাত প্রদান করে না এবং আখিরাত বা পরকালের প্রতি ঈমান রাখে না (৪১:৭)। এর অর্থ হলো, আল্লাহ আল কুরআন যেভাবে যাকাত প্রদান করার নির্দেশনা দিয়েছেন তারা সেভাবে যাকাত প্রদান করে না এবং যেভাবে কোনো শাফায়াতের প্রভাবমুক্তভাবে বিচার দিবসে তিনি ফায়সালা করবেন বলে জানিয়ে দিয়েছেন, তারা সেভাবে পরকালের প্রতি বিশ্বাস রাখে না। যদি তাদের কেউ যাকাত প্রদানে অংশগ্রহণ করে থাকে বা পরকালে কোনো প্রকার বিশ্বাস রেখে থাকে, তবে সেটি কুরআনভিত্তিক সত্য থেকে বিচ্যুত। বস্তুত শিরক বা আল্লাহর গুণ-ক্ষমতা ও অধিকারের প্রতি বা তাঁর বিধানের প্রতি অংশীদারিত্ব আরোপ করার পেছনে পার্থিব সংকীর্ণ দৃষ্টিভঙ্গিই দায়ী, যা পরকাল বিশ্বাস থেকেও বিচ্যুত করে এবং পরার্থপরতার অর্থনীতি তথা যাকাত প্রদান থেকেও বিরত রাখে।\n
        আল কুরআনে নির্দেশিত যাকাতের প্রাণসত্তা হলো তা এরূপ জনকল্যাণের ভাবধারাসম্পন্ন হতে হবে যাতে মানুষের কাছ থেকে প্রতিদান ফেরত পাবার মনোভাব থাকে না বরং তা হতে হবে একমাত্র আল্লাহর সন্তুষ্টির উদ্দেশ্যে এবং নিজেদেরকে পরিশুদ্ধ করার জন্য  (৯২:১৭-২১)। সুতরাং যাকাত এরূপ জনকল্যাণমূলক দান নয়, যা নিছক অন্যদের নিকট প্রশংসিত হওয়ার জন্য করা হয় বা যাতে পরবর্তীতে অনুদান গ্রহীতার নিকট থেকে প্রতিদান ফেরত পাওয়ার উদ্দেশ্য বা অন্য কোনো পার্থিব স্বার্থ নিহিত থাকে। যারা তাওহীদ বা আল্লাহর একত্ববাদের দ্বারা অনুপ্রাণিত নয়, বরং শিরক তথা আল্লাহর সাথে অংশীদার স্থাপন করে তারা সাধারণত পরিশুদ্ধতায় আগ্রহী নয় তথা পরিশুদ্ধ মানসিকতা ও কর্মের অংশীদার নয়।\n
        যে মুশরিকরা বারবার শান্তিচুক্তি লংঘন করেছে তারা যদি তাওবাহ করে (তথা শিরক /আল্লাহর সাথে অংশীবাদিতা থেকে ফিরে আসে) এবং সালাত প্রতিষ্ঠা করে (স্রষ্টার বিধান ও শিক্ষা অনুসরণ ও অন্যকে শিক্ষাদান করে) এবং যাকাত প্রদান করে (তথা পরিশুদ্ধতার চর্চা করে), তাহলে তাদের বিরুদ্ধে আর কোনো পদক্ষেপ গ্রহণের অবকাশ নেই, তাদের পথ ছেড়ে দিতে হবে এবং তাদেরকে দ্বীনী ভাই হিসেবে সাব্যস্ত করতে হবে (৯:৫, ৯:১১)। সুতরাং ইসলামের মৌলিক শিক্ষা হলো, তাওহীদ (আল্লাহর একত্ববাদ), সালাত (আল্লাহর বিধানের নিবিড় অনুসরণ) এবং যাকাত (আল্লাহর বিধান অনুসারে পরার্থপরতার অর্থনীতি বাস্তবায়ন)। মুশরিকরা তাওহীদের পরিবর্তে শিরক করে, শিরকযুক্ত ও অনুষ্ঠানসর্বস্ব সালাত করে এবং যাকাতের বিষয়েও উদাসীন থাকে বা পরিশুদ্ধতার পরিবর্তে স্বার্থকেন্দ্রিক লৌকিকতা চর্চা করে।\n



    </string>

    <string name="Zakat_first">নিশ্চয়ই সদকাহ্ (যাকাত) হলো- ফকীর, মিসকীন, তৎসংশ্লিষ্ট কর্মচারীদের জন্যে, যাদের চিত্তাকর্ষণ করা হয় তাদের জন্যে, আল্লাহর পথে এবং মুসাফিরদের জন্যে-এটা আল্লাহর বিধান। আল্লাহ্ সর্বজ্ঞ, প্রজ্ঞাময়। (সূরা তাওবাহ্ ৯:৬০)</string>


    <string name="Zakat_Keno">নিসাব পরিমাণ সম্পদ হলেও ব্যক্তির ঋণমুক্ততা, যাকাত ওয়াজিব হওয়ার অন্যতম শর্ত। যদি সম্পদের মালিক এত পরিমাণ ঋণগ্রস্থ হন যা, নিসাব পরিমাণ সম্পদও মিটাতে অক্ষম বা নিসাব পরিমাণ সম্পদ তার চেয়ে কম হয়, তার উপর যাকাত ফরয হবে না। ঋণ পরিশোধের পর নিসাব পরিমাণ সম্পদ থাকলেই কেবল যাকাত ওয়াজিব হয়।\n\n
    ইসলামে নামাজের পরই জাকাতের ওপর সবচেয়ে বেশি গুরুত্ব দেওয়া হয়েছে। পবিত্র কোরআনের বহু স্থানে নামাজের পাশাপাশি জাকাত আদায়ের কথা বলা হয়েছে। জাকাত দাতার মনকে ধনসম্পদের প্রতি লোভ থেকে মুক্ত ও পবিত্র করে। ধনীদের ধনসম্পদে যে দরিদ্রদের অধিকার রয়েছে, এই সত্যকেও তা প্রতিষ্ঠিত করে।\n\n

        পবিত্র কোরআনের সুরা জারিয়াতে বলা হয়েছে, ‘আর তাদের (সম্পদশালীদের) ধনসম্পদে অভাবগ্রস্ত ও বঞ্চিতদের হক রয়েছে।’ এভাবে জাকাতের মাধ্যমে সমর্থ ব্যক্তিদের সম্পদের কিছু অংশ ব্যয়ের ফলে তাদের অবশিষ্ট ধনসম্পদ পবিত্র হয়।\n\n

        সুরা তওবায় বলা হয়েছে, ‘তুমি ওদের ধনসম্পদ থেকে সদকা আদায় করো। এর মাধ্যমে তুমি তাদের পবিত্র করে দেবে।’ জাকাত শব্দের আরেক অর্থ বৃদ্ধি। বস্তুত জাকাত দিলে ধনসম্পদ বাড়ে।\n\n

        পবিত্র কোরআনে যেখানে নামাজের কথা এসেছে, সেখানেই দেখা যায় জাকাতের কথা। ‘নিশ্চয়ই যারা ঈমান এনেছে, সৎকাজ করেছে, সালাত প্রতিষ্ঠা করেছে এবং যাকাত দিয়েছে, তাদের প্রতিদান রয়েছে তাদের রবের নিকট। আর তাদের কোনো ভয় নেই এবং তারা চিন্তিতও হবে না।’ (সুরা বাকারা: ২৭৭)\n\n

    </string>








</resources>